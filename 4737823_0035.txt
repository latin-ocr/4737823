27

singulas voces artius esse copulatas, atque ita ut dictio vel ea·
dem* vel persimilis locis compluribus redeat3 multo rarius totae
enuntiationes neque eae longiores duplici καί inter se iunctae
occurrunt, praesertim cum quattuor illa exempla exceperis, ubi
κᾶν-κᾶν in enuntiato secundario usurpatur. Porro, id quod
cum arte iamborum Euripidea optime convenit, poeta, dum sin·
gula verba vel enuntiata duo brevia ,hoc modo complectitur, id
videtur egisse, ut uno trimetro geminatio contineretur, cuius le·
gis, nisi fallor, bis tantum tragicus immemor fuit in fabulis re-
centissimis; neutra vero exceptio defendi nequit, quoniam in
versibus e Phoen. fabula adlatis (495) alterum καί cum“suo vo-
cabulo clausulam senarii occupat, alterum in capite eius, qui se-
quitur, positum est, ut uno tenore oratio procedat, in Oreste
autem (307) locutio redit tritissima καὶ θανεῖν-καὶ ζῆν, unde
κατθανεῖν, quod in bono codice invenitur, commendare nolim.
Verum erunt fortasse qui Medeae versus 1358 sq. oppressisse me
insimulent: .
πρὸς ταῦτα καὶ λέαιναν, εἰ βούλει, κάλει,
καὶ Σκύλλαν, ἣ Τυρσηνὸν ᾤκησεν πέδον.
Est ita; consulto versus illos omisi, quia prius καί cum forti
exaggeratione enuntiatum esse arbitrabar, quam opinionem ne·
que probis argumentis destitui videbam neque alia editorum, si
bene aestimo, plerorumque· sententia ¹. Sed ut in viam revertar,
tertium ab Euripide, ubi καί duplicavit, id cautum esse elucet,
ne particula utraque ab eo vocabulo, quo pertinet, umquam di·
velleretur; qui poeta id quoque egit, ut, si fieri posset, sine
ullo intervallo verba duplici καί coniuncta sese exciperent. De-
nique nusquam synonyma καί-καί conectit, sed diversa: vivere
et mori, parentes et liberos, sapientes et indoctos, singulos et
universos, alia.
Iam adeas velim Electr. 610 sq.
’ ἐν χειρὶ τῇ σῇ πάντ’ ἔχεις καὶ τῇ τύχῃ
πατρῷον οἷκον καὶ πόλιν λαβεῖν σέθεν,
quos nemo adhuc, quod sciam, sollicitavit. Sed καὶ τῇ τύχῃ
tamquam ea figura, quam ἓν διὰ δυοῖν vocant, ad ἑν χειρὶ τῇ
σῇ verba trahere aperte vetamur, postquam dis propitiis Phoen.
versus 1430 σὺν παρθένῳ τε καὶ προθυμίᾳ ποδός ex Euripide
expulsus est, neque omnino Graecum hominem dixisse existimo:

 

² Eadem res est Ion. 850 sq.

